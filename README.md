# IntelliFlowerPot
Εργο για τον 3ο Πανελληνιος Διαγωνισμος Ανοιχτων Τεχνολογιων στην Εκπαιδευση
Σκοπός του έργου
Στόχος της κατασκευής είναι η χρήση της τεχνητής νοημοσύνης και της μηχανικής μάθησης σε συνδυασμό με τις τεχνολογίες του Διαδικτύου των Πραγμάτων (ΙοΤ) για την φροντίδα ενός φυτού με βέλτιστους περιβαλλοντικούς όρους.
Με την τοποθέτηση του φυτού στην Έξυπνη Γλάστρα, θα γίνεται η εγκατάσταση του φυτού δηλαδή η διαδικασία της αυτόματης αναγνώρισης του είδους του μέσω της κάμερα της γλάστρας και η ρύθμιση των αυτόματων συστημάτων φροντίδας του φυτού με βάση οδηγίες που θα προέλθουν από έγκυρες διαδικτυακές πηγές ή από τον ιδιοκτήτη. Οι μετρήσεις περιβαλλοντικών παραγόντων θα γίνονται με ψηφιακούς αισθητήρες και θα αποθηκεύονται στον ηλεκτρονικό εξοπλισμό της γλάστρας. Άμεσο αποτέλεσμα είναι η δυνατότητα απομακρυσμένης παρακολούθησης της ανάπτυξης του φυτού από τον ιδιοκτήτη και η αναπαράσταση σε οθόνη πάνω στην γλάστρα με σχήματα της κατάστασης του φυτού. Επιπλέον, θα υπάρχει η δυνατότητα οπτικοποίησης και στατιστικής επεξεργασίας των δεδομένων ώστε να καταγράφεται και να αξιοποιείται η εμπειρία, με στόχο την αποτελεσματικότερη φροντίδα και καλύτερη ανάπτυξη των φυτού.
Το έργο Εξυπνη Γλάστρα στο ΕΚ Ευόσμου συμβάλλει στην:
•	εξοικονόμηση νερού, αφού το πότισμα των φυτών θα γίνεται όταν αυτό είναι απαραίτητο και μόνο με την ελάχιστα απαιτούμενη ποσότητα νερού
•	εξοικονόμηση ενέργειας μέσω της εποπτείας της θερμοκρασίας στο χώρο
•	βελτίωση της παραγωγής/συγκομιδής
•	ανάπτυξη περιβαλλοντικής συνείδησης, καθώς οι εμπλεκόμενοι, καθηγητές και μαθητές, θα εξασκηθούν στη βέλτιστη χρήση των απαιτούμενων πόρων.
